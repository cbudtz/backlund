<head>
<link rel="stylesheet" href="../bootstrap.min.css">
<link rel="stylesheet" href="../index.css">
<link rel="stylesheet" href="../css/font-awesome.min.css">
</head>


<H3> 
<img border="0" src="thinker20.jpg" width="30" height="26">Sanitære systemer
</H3>
<p>
<img class="img-responsive" src="10.jpg" width="800" height="181">
</p><p>
Der er i Danmark mange tusinde ukloakerede ejendomme. Det 
er nødvendigt at forbedre spildevandsrensningen i det åbne land iht. til EU og 
nationale bestemmelser for at forbedre 
tilstanden i vandløb og søer. Mange ejendomme skal i henhold til kommunernes 
spildevandsplaner have forbedret rensningen. Indsatsen kan være forbundet med 
store udgifter. Det er vigtigt, at kommunerne ikke 
ukritisk kloakerer men vælger i dialog med borgerne at få mest miljø for pengene i form af decentrale 
og prisbillige løsninger. Kommuner der allerede har planlagt relativt dyre 
løsninger bør revurdere, om der ikke er gunstigere decentrale løsninger.
</p><p>
Kommunerne bør have et bredt kendskab til 
spildevandstekniske systemer og komponenter, herunder også kildesorterende 
toiletteknologi og plantebaserede fordampningsløsninger eventuelt i kombination 
med nedsivning af delmængder - dels for at kunne informere borgerne men også for 
seriøst at kunne behandle løbende ansøgninger. Borgerne vil med yderligere viden 
kunne foretage mere kvalificerede beslutninger ud fra et øget kendskab til 
fordele og ulemper med forskellige systemer.
</p><h4>Sanitære Systemer - 
Rent vand - Humane gødningsmidler</h4>
<p>År 2003 var FN´s 
internationale år for rent vand
</p><p>
År 2008 var af FN erklæret for Internationalt Sanitetsår
</p><p>
Ifølge WHO og UNICEF var 
dækningen med basale sanitære løsninger (år 2000) i byer i Afrika, Asien og Latinamerika 84/78/87 
% og kun 45/31/49 % i landområder. I 2002 var tallet 49 % for udviklingslandene 
som helhed. Antallet af dødsfald forårsaget af diareé 
(mest børn under fem år) på grund af dårlige sanitære forhold, hygiejne og 
vandforsyning svarer til, at der styrtede 20 jumbojetter ned hver dag.
</p>
<p>
Ca. 800 millioner mennesker 
sulter ifølge World 
Food Programme. 250 millioner mennesker er direkte påvirket af ørkendannelse 
ifølge FAO.
</p><p>
Det er blevet formuleret i resolutionen fra konferencen i 
Johannesburg 2002, at antallet af mennesker uden adgang til sanitære faciliteter 
skal halveres inden år 2015 (Milleniummålene).
</p><p>I den rige del af verdenen er vi helt anderledes 
privilegerede, men vi er i de moderne velstående og hyperkomplekse samfund begyndt at reflektere 
over kredsløbsorienterede sanitære systemer, udvidet beskyttelse af vand og brug 
af kildesorterede humane gødningsstoffer og organisk materiale til fornyet 
produktion af fødevarer eller til energiafgrøder. Det er en del af 
overvejelserne om, hvordan samfundet kan udvikles i en mere bæredygtig retning.
</p><p>
Vi bruger stadig meget store mængder drikkevand, som vi 
forurener ved vandskyl i toiletter. Humane næringsstoffer og organisk materiale 
tilbageføres ikke i optimale mængder og i optimal kvalitet som gødningsmidler 
til landbruget.
</p><p>
Mere bæredygtig biomasseproduktion - som et alternativ til 
fossile energiressourcer - bidrager ikke til stigningen i kultveilte 
(drivhuseffekten) i atmosfæren. Den kan etableres i en langt større skala. De 
første skridt er taget og flere vil følge.
</p><p>
Mennesker udsondrer største delen af de næringsstoffer, de 
indtager. Human urin udgør kun omkring 1 % af husstandsspildevandet men 
indeholder ca. 80 % af kvælstoffet, ca. 55 % af fosforen og ca. 60 % af kaliummet 
- og i en meget høj kvalitet med kun ca. 0,06 % af blyet, 0,6 % af kadmiummmet og 
få indikatorbakterier.</p>
<p>Moderne hyperkomplekse samfund er karakteriseret af 
reflektion over og kommunikation om menneskelige forhold og forhold til 
naturprocesser med mange indfaldsvinkler. Mange naturlige processer som separation, sortering, filtrering, 
kompostering, afgasning og evapotranspiration gør det muligt at genanvende 
ressourcer i stedet for at bortskaffe dem som affald.</p>
<p>At designe ved brug af naturlige processer i økologisk 
ingeniørarbejde for bæredygtige løsninger indebærer ikke kun anvendelige produkter 
men også anvendelige restprodukter. Når f.eks. metervarer maskinelt og 
computerstyret skæres til i konfektionsindustrien, er det ikke nok at overveje 
hvad der skæres ud. Der skal også overvejes, hvilke rester, der bliver tilbage. 
Produktion af restprodukter i form af eventuelt uønsket affald skal altid 
medtænkes.</p><p>
Mennesker - er reflekterende organismer, der automatisk 
udskiller fødevarer fra en indgang, munden, i to kvalitativt og kvantitativt forskellige 
fraktioner - urin og fækalier.
</p><p>
Mennesker besøger i det moderne reflekterende samfund hver 
dag toilettet flere gange dagligt. Toilettet er ofte et sted, hvor der tænkes - 
men sjældent med toilettet som genstand for overvejelserne. 
</p><p>
Hvorfor tænker, producerer og benyttet reflekterende 
videnskabsfolk og ingeniører med to udgange, i modsætning til fugle, der kun har 
en, sanitære systemer baseret på toiletter med kun en indgang?
</p><p>
Naturlige processer er ikke noget imperativ for reflekterende 
designere i et moderne samfund men refleksioner over refleksioner og muligheder bør være et 
krav. 
Muligheden for at designe i henhold til, i forlængelse af og at drage fordel af 
kroppens egne processer er tilstede.
</p><p>
Design af toilet er af stor betydning for bestemmelse af restprodukterne som 
affald eller som ressourcer og målsætninger om bortskaffelse eller recirkulering 
og derfor af betydning i sammenhæng med strategier for bæredygtig udvikling.
</p><p>
Gamle romerske akvædukter - Monumenter af gode 
langtidsholdbare konstruktioner men også monomenter af dårlig økologisk 
ingeniørarbejde, hvad angår bæredygtig forvaltning af vandressourcer, i et 
problematisk bortskaffelsesparadigme.</p>
<p>Det romerske imperium havde gode ingeniører for 2000 år 
siden. Romerske akvædukter til at transportere drikkevand over lange afstande kan 
stadig i dag ses mange steder. Hvis romerne havde beskyttet deres lokale floder, 
ville behovet for at transportere vand have været reduceret.</p>
<p>Moderne kloaksystemer og spildevandsrensningsanlæg er en 
løsning på problemer - men store investeringer i løsninger i et bortskaffelsesparadigme 
med meget lang tidshorisont er samtidig en barriere for indførelse af systemer og 
restprodukter i et genanvendelsesparadigme.</p>
<p>Vandskyllende kildesamlende toiletter og kloakering var svar 
på spørgsmålet om kildekontrol af, hvordan man på en behagelig måde kunne 
forbedre hygiejniske forhold og sundhed i byer med problemer med at holde 
drikkevand og humane udsondringer i separate strømme. De var løsninger, 
teknologiske svar på, hvordan man bortskaffer og ikke, hvordan man genanvender 
vand, næringsstoffer og organisk materiale med acceptabel sikkerhed. Men 
moderniseringen er ved at blive moderniseret og vandbesparelse og genbrug synes 
igen mulig men nu i moderniserede udgaver.
</p><p>
Kildesorterende toiletter - mange kender dem ikke, og nogle 
tror, at de blev opfundet i Sverige i 1990´rne- går langt tilbage i tiden i 
mange geografiske områder og i mange kulturer. I Skandinavien var  
kildesorterende toiletsystemer uden vandskyld almindeligt udbredte i såvel byer som på landet 
for hundrede år siden. Kildesamlende vandskyllende toiletter tog siden over i 
byerne mens tørre løsninger overlevede i mange landlige områder uden kloakering. 
I slutningen af det 20. århundrede kom nye og moderniserede kildesorterende 
toiletter uden vandskyl frem som et økonomisk og økologisk sanitært alternativ.
</p><p>
BACKLUND har mange års erfaring med begge typer systemer og 
deltager ved forskning og udvikling såvel angående tilpasning af 
eksisterende sanitære systemer til krav om mere bæredygtighed som ved forskning, 
videreudvikling og implementering af kildesorterende løsninger (Se PROJEKTER, RAPPORTER og ARTIKLER).</span></p>
<p></p>
<p><img src="10.jpg" width="800" height="181"></p>
<dl>
  <dt>
  Kildesorterende toiletsystemer uden  vandskyl
  </dt>
  <dd>Kildesorterende opsamlings- eller komposttoiletsystemer kan være 
  økonomiske og økologiske sanitære løsninger for huse, der ikke er koblet til et 
  kloaksystem. Urin opsamles og lagres i separate beholdere. Beholderen til at 
  opsamle/kompostere fækalier kan være integreret i toiletstolen eller placeret 
  under denne. Systemet kan være et batchsystem med små eller 
  store beholdere, hvor fyldte beholdere sættes til kompostering eller hældes 
  over i en ekstern kompostbeholder. Urin og fækalier kan om ønsket manuelt 
  tilføres centrale opsamlingsbeholdere. Der kan også være tale om et større 
  kontinuerligt system, hvorfra der f.eks. en gang årligt tages en delmængde 
  (det ældste materiale) ud. </dd>
  <dt>
  Kildesorterende systemer med vandskyl
  </dt>
  <dd>
  Kildesorterende toiletsystemer med vandskyl kan anvendes med eller uden kloakering, hvor 
  strategien er opsamling af kildesorteret urin og reduktion af 
  skyllevandsbehovet. Ved ønske om efterfølgende at separere fækalier og papir 
  fra skyllevandet kan brug af en SEPARATOR overvejes. Alternativt kan en FILTERENHED overvejes 
  til afvanding og 
  kompostering.</dd>
  <dt>Kildesorterende/kildesamlende 
  vakuumtoiletsystemer
  </dt>
  <dd>Et direkte vakuumsystem 
  er et komplet system til et toilet, der udelukker ventilproblemer eller 
  problemer fra dele af et stort fælles system. Systemet bruges i områder uden 
  kloakering ved vanskelige topografiske forhold, jordbunds- eller 
  grundvandsforhold og for at opsamle en begrænset mængde koncentreret 
  materiale.</dd>
  <dt>Pilefordampningsanlæg
  </dt>
  <dd>Pilefordampningsanlæg, også 
  kaldet pilerensningsanlæg, er 
  en økologisk måde til behandling af husholdsspildevand eller delstrømme heraf 
  uden efterfølgende afløb til vandrecipienter.
  </dd>
</dl>
